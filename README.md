# Project-Information-Retrieval
Athanasios Krevvatas, 4958
Konstantinos Koutsidis, 5114

(α) Συλλογή Εγγράφων 
 
Η συλλογή των δεδομένων έγινε μέσω της πλατφόρμας Kaggle, η οποία είναι μια διαδικτυακή κοινότητα επιστημόνων που ασχολούνται με τα δεδομένα και τη μηχανική μάθηση.
Το Kaggle επιτρέπει στους χρήστες να βρίσκουν και να δημοσιεύουν σύνολα δεδομένων και να συνεργάζονται με άλλους επιστήμονες και μηχανικούς μάθησης. 
Τα δεδομένα που επιλέξαμε χωρίζονται σε αρχεία τύπου .csv ανάλογα με τον καλλιτέχνη. 
Κάθε αρχείο στην πρώτη γραμμή δείχνει τον τρόπο με τον οποίο είναι χωρισμένη η πληροφορία. 
Συγκεκριμένα στην πρώτη στήλη κάθε γραμμής είναι το νούμερο του τραγουδιού, στην δεύτερη το όνομα του καλλιτέχνη (τραγουδιστή), στην τρίτη ο τίτλος του τραγουδιού, 
στην τέταρτη το όνομα του άλμπουμ, στην πέμπτη το έτος κυκλοφορίας του τραγουδιού, στην έκτη την ακριβή ημερομηνία κυκλοφορίας και τέλος στην έβδομη οι στίχοι. 



(β) Περιγραφή σχεδιασμού του συστήματος 
 
Στόχος και λειτουργικότητα 

Στόχος του συστήματος είναι η αναζήτηση τραγουδιών με βάση κάποιες λέξεις – κλειδιά που θα δίνει ο χρήστης. 
Η αναζήτηση αυτή θα μπορεί να γίνει σε διάφορα σημεία με βάση τις επιλογές του χρήστη. 
Πιο συγκεκριμένα, η αναζήτηση μπορεί να γίνει είτε με βάση τον τίτλο των τραγουδιών ή τους στίχους είτε και τα δύο. 
Το σύστημα θα αναζητά και θα επιστρέφει τα τραγούδια που περιέχουν τις λέξεις που δίνονται από τον χρήστη. 


Ανάλυση κειμένου και κατασκευή ευρετηρίου

Για την ανάλυση του κειμένου και την κατασκευή ευρετηρίου θα χρειαστεί να γίνει μια προεπεξεργασία των αρχείων. 
Τα αρχεία πρέπει να έχουν μια συγκεκριμένη δομή. Αρχικά, τα τραγούδια που έχουν επιλεχθεί είναι όλα στα αγγλικά. 
Αναλυτικότερα, στην πρώτη γραμμή κάθε αρχείου θα πρέπει να υπάρχουν τα πεδία (νούμερο τραγουδιού, όνομα καλλιτέχνη, τίτλος τραγουδιού, όνομα άλμπουμ, 
έτος κυκλοφορίας, ακριβή ημερομηνία κυκλοφορίας, στίχοι) χωρισμένα με κόμμα. 
Κάθε επόμενη γραμμή του αρχείου αντιστοιχεί σε ένα τραγούδι, το οποίο είναι χωρισμένο με κόμμα με βάση τα πεδία που αναφέραμε παραπάνω. 
Επιπλέον, επισημαίνεται ότι στο πεδίο των στίχων έχουν αφαιρεθεί όλα τα σημεία στίξης (τελεία, κόμμα, θαυμαστικό κλπ.) 
με στόχο να διευκολυνθεί η επεξεργασία του εγγράφου. Τα ευρετήρια που θα δημιουργήσουμε θα περιλαμβάνουν όλα τα πεδία που έχουμε αναφέρει παραπάνω. 

Δηλαδή θα δημιουργήσουμε τα εξής ευρετήρια:
•	ένα ευρετήριο που θα περιλαμβάνει τους τίτλους των τραγουδιών 
•	ένα ευρετήριο που θα περιλαμβάνει τους καλλιτέχνες
•	ένα ευρετήριο που θα περιλαμβάνει τα ονόματα των άλμπουμ
•	ένα ευρετήριο που θα περιλαμβάνει τα έτη κυκλοφορίας των τραγουδιών
•	ένα ευρετήριο που θα περιλαμβάνει την ακριβή ημερομηνία κυκλοφορίας
•	ένα ευρετήριο που θα περιλαμβάνει τις λέξεις που περιέχονται στους στίχους

Για να δημιουργήσουμε τα ευρετήρια θα πρέπει αρχικά να συλλέξουμε τα έγγραφα που θέλουμε να συμπεριλάβουμε στο ευρετήριο, 
στην συνέχεια να διαιρέσουμε το κείμενο (txt) σε γλωσσικά σύμβολα (tokens) χρησιμοποιώντας την βιβλιοθήκη org.apache.lucene.analysis. 
Επιπλέον, θα πρέπει να γίνει μια γλωσσική προεπεξεργασία των συμβόλων, δηλαδή μετατροπή των κεφαλαίων σε μικρά κλπ., η οποία στο μεγαλύτερο της μέρος έχει ήδη γίνει. 
Ακόμα, το κείμενο θα πρέπει να χωριστεί σε μικρότερα πεδία μέσω της χρήσης του πακέτου org.apache.lucene.document. 
Επίσης, θα χρησιμοποιήσουμε το πακέτο org.apache.lucene.index για την ανάγνωση και επεξεργασία δεδομένων από το ευρετήριο 
καθώς και το πακέτο org.apache.lucene.store για την αποθήκευση των δεδομένων. 



Αναζήτηση

Ο χρήστης θα έχει την δυνατότητα να πραγματοποιεί αναζήτηση με διάφορους τρόπους. 
Αναλυτικότερα, ο χρήστης θα δίνει κάποιες λέξεις ή φράσεις κλειδιά και το σύστημα θα του επιστρέφει όλα τα τραγούδια που περιέχουν την δοθείσα πληροφορία
σε οποιοδήποτε πεδίο τους. Επιπρόσθετα, ο χρήστης θα μπορεί να επιλέξει να αναζητήσει σε ένα συγκεκριμένο ευρετήριο (π.χ. τίτλο, στίχους κλπ.) 
την πληροφορία που ψάχνει. Ακόμα, θα μπορεί να προσαρμόσει την αναζήτηση στις ανάγκες του επιλέγοντας και περισσότερα από ένα ευρετήρια όπου θα γίνει η αναζήτηση. 
Στην συγκεκριμένη περίπτωση ο χρήστης θα μπορεί να επιλέξει εάν η λέξη που αναζητεί περιέχεται σε όλα τα ευρετήρια επιλογής του ή σε κάποιο από αυτά. 
Τέλος, το σύστημα θα μπορεί να διατηρήσει και το ιστορικό αναζητήσεων του χρήστη διευκολύνοντας τον. 
Για να γίνει αυτή η διαδικασία της αναζήτησης θα χρησιμοποιηθεί το πακέτο org.apache.lucene.search της Lucene.



Παρουσίαση αποτελεσμάτων

Το σύστημα θα παρουσιάζει τα αποτελέσματα σε διάταξη με βάση τη συνάφεια τους με την επιλογή που θα κάνει ο χρήστης. 
Τα αποτελέσματα θα παρουσιάζονται σε ένα απλό γραφικό περιβάλλον, όπου ο χρήστης θα έχει την δυνατότητα να επιλέξει το τι θέλει να κάνει κάθε φορά 
με βάση τις επιλογές που αναφέραμε παραπάνω. Επιπρόσθετα, το σύστημα θα παρουσιάζει τα αποτελέσματα ανά 10 
ενώ ταυτόχρονα θα δίνεται η δυνατότητα στον χρήστη να προχωρήσει και στα επόμενα. 
Επίσης, οι λέξεις κλειδιά που θα δίνει ο χρήστης θα παρουσιάζονται τονισμένες στο αποτέλεσμα 
ενώ τέλος θα παρέχεται η ευελιξία ομαδοποίησης των αποτελεσμάτων με κάποιο κριτήριο από τα βασικά πεδία που αναφέρθηκαν παραπάνω (τίτλος, τραγουδιστής κλπ.).




